A L'ALTESSE DE TRES-HAVTE TRESLLLVSTRE ET MAGNANIME Princeſſe, Anthoinette de Lorraine Ducheſſe de Cleues, Iulier &c. 

M ADAME La bonté de voſtre naturel me fait facilemẽt iuger combien la triſte nonuelle de la mort de feu Monſeigneur voſtre Pere à cauſé de grandz mouuemens en voſtre belle Ame, & vos paſſions humaines de la triſteſſe, & de la douleur ont ſuiuy de bien pres, voire ſutpaſsé les violẽces de l'eſprit:

 Elles voꝰ ont aporté vn ſi grand changement que les regrets, & les larmes n’õt heu le pouuoir d’adoucir voſtre dueil. 

Mais la congnoiſſance d'vn ſi grand mal en ſon extremité vous afait choifir le remede ſouerain à ceſte affliction. 

C’a eſté en la conſideration des effets de la ſapience eternelle qui avant vn ſoing particulier des belles & grandes Ames n’a point voulu vous laiſſer en c’eſte calamité ſans vous adſiſter de ſes ſaintes, & diuines conſolatiõs. 

Et puiſque les remedes humains vous eſtoiẽt inutiles, quel meilleur antidot pouuiez vous choiſir pour adoucir la douleur de voſtre mal, qu’en eſleuant voſtre bel eſprit par deffus tout ce qui eſtoit de terreſtre en c’eſt accidẽt, puis le retenir, & l’ẽtretenir ſur les cauſes premieres, & ſupernaturelles d’vne ſi grãde & ſignalée perte:

 Ceſt de la Madame que debuez eſperer vn certain contentement d’vne parfaite cõſolation. 

C’eſt de la que debuez recepuoir & attendre vne genereuſe conſtance pour oppoſer & cõbattre touttes les paſſiõs humaines qui attaquent, & troublent voſtre repos. 

Puiſque le filz de Dieu meſme Roy par nature de tout l'vniuers eſtant en ſa paſſion, preßé d’amertume à recherché le confort de ceux, qui luy eſtoient plus a charge qu'à ſecours mais ſingulierement at imploré la faueur, & l’aſſiſtance de ſon pere celeſte. 

MADAME vos Larmes, & vos plaintes ont aſſez longtẽps poſſedé voſtre belle Ame elles ont parues, coulãtes doucement de vos yeux, vos ſoupirs ont feruyt fidelement à ce dueil. 

Toꝰ les ſubietz de Mõſeigneur voſtre pere qui vous honorent ont versé des Ruiſſeaux de larmes, & voſtre diſgrace auec leur intereſt les à touché iuſques aux parties les plus ſenſibles de leur Ame. 

Cõme le plus petit, & inutil de ceux la, je voꝰ apelle à la cõſideratiõ de voſtre perte, que le vulgaire inconſederé eſtime eſtre infinie. 

Et voꝰ ſupplie de mõter iuſques au ſecret conſeil de l’eternel premier autheur de la natutre que cõme Pere cõmun de tous les hõmes affectionne eſgalement touttes ſes creatures reſeruant toutesfois a ſa dinine prouidence la conduite, & conſeruation des grands Princes de la terre ſes chers & fauorys nouriçons, auſquelz il donne, pendãt le voyage du monde, des Anges particuliers & Dieux tutelaires,& puis les rapelle ainſi qu’il àdiuinemẽt ordonné pour les faire ioüir des graces eternelles. 

La mort donc ne peut eſtre qu'vn bonheur à Monſeigneur voſtre pere comme vn moyen ſeul,& neceſſaire pour le reünir à ſon premier autheur, & principe;

 il ny à par cõſequent rien deſpouuantable en la mort, & voſtre naturel eminent vous en fait iuger autrement que la lye du peuple qui ſe la depeint paſle, & deffaitte pour ſe faire plus de pœur, c’eſt pluſtoſt des anciens oracles que prẽdrez la verité. 

L’oracle d’Appollo donnant reſponce à la curioſité des Beotiens apelle la mort le bien le plus deſirable que puiſſe ſouhaitter l'homme en ce monde, ceſte meſme mort eſt la recompenſe octroyee d’enhault aux ingenieux Architectes qui edifioient le ſuperpe Tẽple de Delphes, laquelle on peut apeller vn paſſage de ce monde caduc & mortel pour nous acheminer vers le lieu de noſtre premiere origine qui eſt la demeure des biẽ-heurreux. 

Vous ne pouuez, Madame, acuſer les Dieux n’y vous plaindre de l’arreſt de la Cour celeſte pour le rappel de ce grand Prince. 

Auſſy toſt qu’il fuſt atreſté au parlement des cieux d'enuover ceſſe belle & grãde Ame pour s’habituer cy bas en terre, elle fut receue auec de grandes allegreſſes, & luy fut donné vn corps des plus rare & mieux composé pour y faire ſa demeure. 

Qui ſaiſant vn tout de leur liaiſon parut ſur la terre ce grand & venerable Prince prenãt ſon extraction d'vne des plus illuſtres maiſon de la Chreſtiẽté Dõc ſon bõ-heurs s'acreut de graces de la nature & de l’eſprit, en receuant le caracere du chriſtianiſme & au lauement du ſainct Bapteſme luy fut donné le nom de Charles comme a celuy qui veritablement eſgaleroit les vertus de ſon biſayeul Charles le grand.Il n'auoit encor quité le laict de ſa nourice, qu'il eſt faict Prince de deux grandes ;

 & puiſſantes Duchez, & les faueurs de fortune ſeconderent de bien pres celle des Dieux & des graces. 

Ses vertus venant des ſon enfance à paroiſtre le firent aymer des plus grandz Monarques de la terre. 

Sy que Henry ſecond Roy de France rauy de la merueille d'vn ſi rare & beau Prince le rauit preſque pour le nourir en la nourriture de Meſſieurs ſes enfaus;

 & apres en ſon tẽps luy dõner l'vne de ſes filles:

 De ceſte alliance & heureux mariage comme d'vne pepiniere feconde, ſont extraits trois grands Princes, & quattre Princeſſes entre leſquelles voſtre Alteſſe tient l'vn des premiers lieux, qui paroiſſent encor preſque toꝰ ſur le theatre de l'vniuers remarquables entre les plus illuſtres Princes de la Chreſtienté. 

Leſquels ce bon Prince ayãt eſleué auec vn ſoin & affection paternelle, les at haultemẽt placez& par de grãdes &puiſsãtes alliances affermy ſa maiſon & ſes eſtatz, plus heureux en cela que l’Empereur Auguſte, & ſurpaſſant de beaucoup la prudẽce de ce grãd Boy d'Italie Theodoric. 

Auſſi apres auoir regné plus longuement qu’Auguſte, plus heureuſemẽt que Theodoric,il a de plus heu ceſte prerogatiue d'auoir ſainctement & religieuſement veſcu, iuſques à vne grande & meure vieilleſſe, conſerué ſes peuples en l’obeiſſance de L'Egliſe Romaine, parmy les orages & les mouuemens des nouueaux Religionaires, & enfin chargé d'hõneur & de lauriers, &renaiſſant en vne belle & heureuſe lignée,laißé à ſon ſucceſſeur (qui n'eſclatera pas moins par ſes vertus heroiques q̃ ſes fameux Anceſtres) ſes eſtats beaucoup plꝰ entiers, qu’il n'auoit herité de ſes predeceſſeurs. 

Ceſt ce que voſtre treſt deuot & treſ-hũble Orateur doibt contribuer à la memoire de Monſeigneur voſtre Pere ſon Prince naturel, pour teſmoignage de ſon affection, qu il à voulu dedier à voſtre Alteſſe, s’aſſeurãt qu’elle l’aura pour aggreable, & receura d'vne benignité accouſtumée, plus pour le ſubiect qu’il traicte que pour aucun ornement, où elegance de diſcours qu’il n'a voulu eſtendre dauantage, que pour teſmoigner, que tous ſes vœus, & prieres plus profondes ſeront continuellement dreſſees,pour l’augmentation de voſtre treſilluſtre maiſon, comme celuy qui ſera à l’infiny. 

De voſtre ALTESSE MADAME Le treſ-humble, & deuot Orateur F. 

IEAN HIZETTE, ANAGRAMME. 

ANTHOINETTE DE LORRAINE TRONE DE LA DEITE' RAYONANT'. 

S I Amphitrite eſt vray' de l’Ocean Deeſſe Pouuant abatre l'onde & l’orage bruyants Deſtourner les perilz & les flotz boüillonnants Si qu’a ſon prompt vouloir l’agitée mer ceſſe:

 Belles ame en qui le Ciel tant de faueurs aſſemble Tant de cœleſtes dons, & ſi rare-ornements De ſainctes actions comme des doux aymantz. 

Te faiſantz honnorer, & tes vertus enſemble, Plus diuine tu és uoguante ſur la mer De pleurs, battû des flots d’vn dueil triſſe & amer Pour diſſiper ces flots d’vne douleur poignante Car le diuin Nocher guidant ton fort vaiſſeau Comme en ſon TRONE aſſis te donne le flambeau DE L’HAVTE DEITE qu'en toy eſt RAYONANTE. 

A SON ALTESSE ANAGRAMMATISME HENRY PAR LA GRACE DE DIEV DVC DE LORRAIRE. 

Du Ciel diapré, grandeur de CHARLE Rayône. 

STANCES. 

A quel propos (ô Duc) tant de pleurs de tes yeux. 

Hé pourquoy rempliſſant l'air, la terre & les cieux, Par les ſouſpirs profonds d'vne complainte extreme, Ainſi te geines tu?

 pour ton Pere ſans per, Que le grand Dieu des Dieux à faict au Ciel mõter, Pour de palme, & laurier encerner ſa belle ame. 2. 

Touſiours le Ciel vangeur ne darde ſon courroux 

Et le Nocher laſſé recoit le repos doux, Quand Neptune venteux ne mutine les ondes. 

Außy ſi pour vn temps tu te ſens tourmenté, Aduiendra toutes fois toſt la tranquillité, Pour oster de ton cœur les douleurs plus proſondes. 3. 

Delaiſſe deſormais ô Prince redouté Ces lamentables dueils de ton aduerſité, Qu’auiourd'huy te fõt viure en rõgeardes triſteſſes Car pluſtost que ſeicher, il faut ceſſer tout' pleur Qui terniroit aux tiens ta brillante ſplendeur Forte pour dißiper tout brouillar de detreſſes. 4. 

Ceſtuy ſoit regreté qai pert en meſme inſtant Ses biens, faueur, & gloire, attaint mortellement De la mort qui le plonge en l’onde Stygiale Mais CHARLES sãs mourir touſiours viuãt ſerę Car ſon los immortel touſiours eſclatera, De nouueau ranimé en ta grandeur Royale. 5. 

Et comme le Soleil, ſes rayons chaleureux Darde en noſtre hemiſphere il nous rend vigoreux Diſſoudant les vapeurs par ſa drillante flâme Ainſi CHARLES changé en va aſtre des Cieux Pour deßiper de toy,tous maux impetueux 

Et te roidir le cœur, raye a plõb ſur ton ame. (reux 6. 

Donc ô toy bien-heureux ſi Prince on trouue heuPour vne fois regner és champs delicieux A qui le tout puiſſant n'eſpargne deſſus terre. 

Les coelesles faueurs de tous les plus ſameux Citadins de la hault, pour te ſaire voir mieux(phere Qu’on t ayme au Ciel nõ moing qu’en ce bas Hemiſ7. 

Oultre les Charles-grãds Bauldoüins Godefroids Tant d' Heros, Empereurs, Monarques Ducs & Rois Tes anceſtres fameux que le Ciel embeſoigne Au progreZ de ton los,or de ſurplus voicy (Henry Que DV CIEL DIAPRE ſur toy Grãd Prince De CHARLE la GRANDEVR:

 paternelle RAYONE. 

D 

Et l'ordre fort diſtinct, & l’enorme grandeur, Ie voyois au deſſus nicher vn tas d’oiſſeaux 

Et ſous ſon eſttendu' les beſtes de la terre Pour paiſtre de ſes fruicts y courroyent a grand erre. 

Mais comme profondé en mes rauiſſementz I'oyois vn bruit tonner faiſant grand tremblement De ſes bras eſtendus en forme d’vne targe De ſon inſigne tronc merueilleuſement large, Or ſes beaux verdoyants & tortilles rameaux L'aduiſe vn grand Geant de Titaniene rare Qui l’arbre renuerſoit plein de rage & d’audace Ainſi triſte arreſté perplex en mes eſprits De ceſte viſion ſoudain ie fus appris De Morphee, diſant que la mort inhumaine, D’abbatre s’efforçoit le Grand Duc de Lorraine. 

Grand Duc qui touſiours a d’exemples vertueux Peuplé la terre baſſe & le ciel de ſes vœux, Prince tirant des Dieux s’on eſtoc & ſon eſtre De qui auſſy des Dieux on a veu ſouuent naiſſtre, Se retrouuante en luy la race des Ceſars 

Et l'Auguſte grandeur, & la force de Mars 

Et lors tout eſperdu, d’vn cry eſpouuantable Ie reprens mes regrets matiere lamentable (moi Aux Fleuues, Monts, Forets, Rochers tous pleins d'eſMes plaintes addreſſant pour pleurer auec moy. 

Et ia reſſentants bien ma perte irreparable Auec moy ſe ſont plaintZ d'vn dueil inconſolable A les voir on eut dit que ce grand vniuers S'en alloit finiſſant par leurs regretz amers Quoy?

 ſi belle estendüe,& ces belles racines Qui brilloit en ce Prince ainſi qu'vn firmament. 

Car comme qui voudroit l’infinité comprendre Ses labeurs accroiſtroit ne la pouuant entendre Ainſe qui taſcheroit, couuert d'obſcurité Atteindre de ſes faictz la ſeraine clarté Demeurant esbloüy, ne pourroit faire accroire Qu’il voye la ſplendeur d'vn ſeul ray de ſa gloire. 

Et comme le Soleil qui ne faict que tourner Quand plus luiſant paroiſt moins on peut l'œillader Ains ô noble Phœnix regardant ta lumiere Qui darde milz eſclats, plus n’eſt ma veüe entiere Que ſi tes actions, ton haut ſang, ou tes mœurs Tes heroiques faicts & toutes tes grandeurs I'oſe tant peu toucher, ie ſeray ſans langage, Mes poulmõs ſans haleine, & mõ coeur ſans courage. 

Car mon eſprit ne peut le peſant faix porter D’vn ſi riche argument qui te fait renommer. 

Et partant ie ne veux de tes fameux anceſtres L'hystoire reſueiller qui ont peu par leur dextres Fracaſſer les eſforts des Guerriers ennemys Du peaple du Treſ-haue, faiſant fleurir les lys De la Chreſtienne foy, deſployant l'eſtendard De la Croix porte-chriſt la force du Soudard Non ce n'eſtoit aſſez, d’auoir pris origine. 

De tant d Heros fameux de ſang noble, & inſigne Mais ta dexrerité en tant de beaux eſfets Faict ſuffiſamment voyr qu’as enſuiuy leurs faictz Heritier de leur force, & vertu neceſſaire Pour battre, & ſaccager l'heretique aduerſaire. 

Comme eux, tu as le nom de Guerrier Martial, Comme eux tu as battu l'ennemy desloyal Comme eux tu tes rendu en tous lieux redoutable Cõme eux aux eſtrangers t’as faict eſpouuantable. 

Non plus ne moins que quand d'vn Aguilon grõRoidement agité l'aſpre feu craquetant (dant Embraſe tout le bois d'vne foreſt Champeſtre, Si qu'en bref,vefue elle eſt,de ſon verdoyant eſtre:

 Ainſi ô indomtable Hercule des Lorrains Si combattre il falloit és champs de Guerriers pleins Tu vainquois l’ennemy par force inexpugnable, 

Et tu leur demeurois vn foudre redoutable, Si qu’estant noſtre bras,& pilier de la ſoy On te doibt ſurnommer vn autre Godefroy. 

Tes proüeſſes ſeront a iamais engrauées Vn eternel renom ſans eſtre onc' effacées En tous lieux & endroicts de ce grand vniuers Ou pour gaigner la palme as ſuby maints dangers 

Et les Dieux, & le Ciel ou leur conſeil s'aſſemble Prenantz en toy plaiſir ſeront teſmoings enſemble De tes faicts & valeurs, ô Heros courageux Mais comme vn autre Hector vaillant & belliqueus La vaillance me faict vſer de ce langage Que Troye fleuriroit par ton braue courage Si ton repaire eſtoit en terre ainſi qu'au ciel, Ou ta bois le Nectar,& delicieux miel. 

O Prince magnanime, au plus verd de ton âge Ta as peu par prudence & Neſtorien langage Les flammes euiter, & aſpres cruautés D’vne guerre inhumaine ou tous eſtoyent iettés Les Princes, & les Roys des Regions voiſines Car ton merite acquis auſſi grand qu’incroyable T’a faict gaigner l’honneur aupres du Roy des cieux D'auoir le Premier ſiege entre les demi-Dieux. 

Ta debonnaireté enuers tous ſi courtoiſe Leur donnoir libre acces aupres de ron Alteſſe Ton acueil reſſemblant au Soleil aſtre doulx Influant dés le Ciel ſes riches dons ſur nous Touſiours tu fleuriras pour la ſollicitude Que tu auois au coeur enuers les gens d'eſtude Tu eſtois auoüé des lertres protecteur 

Et on te reclamoit des Muſes l’amateur. 

Ton graue-port veillard,& Maiesté puiſſante Aux yeux des regardantz donnoit preuue baſtante De la ferme conſtance, auſſi de la candeur, Que logeoit ton eſtrit plein d'Illuſtre grandeur:

 Mais tes moeurs & tes faicts & l’humaine parolle Ton afſable douceur, & ta clemence molle Comme aſtres lumineux te faiſoyent adorer 

Et de Dieux des armês ſi tendrement aymer Surpaſſant en bonté toute autre creature Qui court par le dedal de l'humaine Nature, Donc tes beaux ornements,& nobles actions 

Et de ton vif-eſprit tant de cœleſtes dons Qui iamais ne mourront, ains eſtant perdurables Bruyants par l'uniuers comme tres-admirables Ainſi que doux aymants, attiroyent tous les cœurs Des Monarques, & Rois, & de tous grãds Seigneurs Qui leur demeure font ſoubs la voute aZurée Qui ton image auront a touſours mais encrée Au plus vif de leur cœurs,non ſans extreme dueil MaintZ regretz, & ſouſpirs, nõ ſans la l’arme a l’œil Pour veoir esteinte en toy de leurs yeux la lumiere 

Et ſi toſt aburit le bout de la quarrierre. 

Quand de tes ans pourpres le frondoyant laurier Ton peuple recreoit d'vn eſpoir printanier Pacifique tiltré paſſant encor' Auguſte Plus Clement que Ceſar, & que Trayan plus iuste Plus heureux qu’Alexandre, & ſur tout liberal A chacun faiſant veoir vn entre-gent royal. 

Ta doulce affableté,& ta munificence Fourniſſent d’argumentz qui donnent cognoiſſance Que t'as acquis le Ciel par tes dons, & biens ſaictz Outres-riche, puiſſant, par celeſtes effects Les biens couler feras ſur ta maiſon Royale Qui pleure maintenant ta triſte mort fatale. 

Ainſi propos rompus coup-ſur coups i'entaillois Mon cerueau trauaillé du violemnt effroy De la concuſſion de l’eſclatant tonnerre De ceste viſion triſite, & imaginaire Qui me faiſoit paſmer en mon cœur en mes ſens Bien que l’ame en mon corps, I'eſtois encor' viuant 

Et a lors contemplant qu’a coup defer, & hache Le Grand Geant s'efforce,& l’animé vent taſche De renuerſer c'eſt arbre, & beau & precieux, L’arbre touſiours debout, les coups plus furieux Endure conſtamment, mais en fin il aſſaille Sa grandeur de tel coups, & ſi fort le trauaille Qu’esbranlée bien fort, baiſſant ſon chef chenu Ne peut plus reſiſter par ſa grande vertu Si que finalement tombante en la campagne Feit retentir tout val, & voiſine montaigne Ie cougnus que ce Prince ayant de toutes parts De l’ingrate fortune enduré tant de dars Tant ſouſtenu de coups, de toute violence Des ennuys orageux en grande patience C’eſtoit l’amere mort Supreme de tous maulx Qu’en fin l'a renuerſé par funeſtes aſſaulx Dont par tout ceſte cheute, helas!

 l’on entend faire Vn bruit treſ-doloureux qu'emplit toute la terre. 

Helas des ennemis de l' Egliſe & des cieux Leffroy, & le Soleil l'ornement precieux Par ce deſaſtre perd, & deſormais delaiſſe Sa terreur, ſa ſplendeur, l'effet de ſon Alteſſe. 

Tu ne peux tes pleurs feindre, ô Lorrain ſouſpirant Comme vne Thecüite, ains amer-larmoyant Deſcoule de tes yeux de larmes abondance 

Et tes regretz ſont vrays, & non en apparence. 

Pour donc Peuple Lorrain tes regretz publier Tes ioyeus veſtements en dueil on voit müer Bleſme du mal qui a ta poitrine ſaiſie Faiſant tes yeux plouuoir vne ennuyeuſe pluye Toutes fois la grandeur de ton dueil languiſſant Ne ſera comparable au dommage cuiſant Car la perte eſt immenſe, & ton dueil en meſure Ny effet n’attaindra telle deſconfiture. 

O terre cauerneuſe en ton ſein encernant!

 Les os de cet Atlas porte-ciel treſpuiſſant, O air tourbilonnant moiteux de tant de larmes, Qui tant d’ames tenes en ſi grandes alarmes Leur oſtant ſi ſoudain la lumiere de yeux, 

Et pourquoy ſerrés vous ô clair flamboyantZ cieux En voſtre grand pourpris ce Prince tant aymable FaiſantZ former les ſiens complainte lamentable. 

Aſſés de larmes, dueil, ny auſſi de ſanglotz De mes yeux, de mon coeur, ne pouuoyent eſtre eſclos Quant i'apperceu ſoudain la lumiere brillante Des Manes de mon Prince, a lors ia diſſipante Les broüillars de mon ame & ſon dueil orageux Dont ſa lueur ſembloit eſclairer tous les cieux. 

Et pourquoy tant de pleurs ainſi me diſoyent elles Si ores nous brillons es voutes eternelles?

 Non Charle eſt immortel car franc des paſſions De la nature humaine or' iay les Regions De la voute eſtoillée en force conqueſſées Ou de palme & laurier mes vertus ſont ornées, Ceſſe de larmoyer puis qu'en terre ſeront Mõ tronc, & mes Rameaux qui touſiours verdoyrõt Produiſantz fleurs & fruictz pour emporter la gloiDu ciel, & des viuantz obtenir la memoire. (re Arreſtés donc vos pleurs mes filles, & mes filz Mes fideles ſubiectZ,& tous mes chers amys. 

Car pour mieux decorer ma vie inimitable Le ciel a coronné mon treſpas honorable Ou de treſ-griefue peine eſtant preſque emporté. 

Prouide ie cognus de la mort l’aſpreté 

Et alors i'esleuay,& mes mains & mon ame A Dieu, par telles vois. 

Seigneur ie te reclame Acorde que l’effroy, le regret, ta douleur Dõt la mort touche, entame, & met hors de vigueur Mes ame, corps, & ſens, ie vainque en ta conſtance En foy, en charité,& en ferme eſperance Sois en terre, & au Ciel, en ma vie, en ma mort Mon bien, & mon bon-heur, mon appuy, & mon fort Refocille, renforce, illumine, & enfiâme Mes membres & mes ſens, mon iugement, mon ame Pour gouster le doux fruict en eſtat penitent De l'alme, & ſacré corps du Seigneur tout puiſſant Qui de mal m'a gardé de vice, & de miſere, Faiſant voler mon ame au coeleſte repaire Ou ie preigne repos eternellement doux Auec les Anges ſaincts & mon treſ-cher eſpoux. 

Ces propos acheués, s’enuola l'ame ſaincte Dans le pourpris des cieux,& ie retiens emprainte Sa belle remonſtrance en ſorte que du coeur De la bouche, & de l'oeil ie chaſſay la langueur. 

EPITAPHIVM D.O.M. 

C AROIO TERTIO CALABRIÆ, LOTHARINGIÆ, BARRI, AC GELRIÆ DVCI, REGIO SANGVINE 1542.15. 

CALEND. 

MARTII SATO, OB EGREGIAS ANIMI, ET CORPORIS DOTES,RES PRÆCLARE GESTAS,VIRTVTES INCOMPARABILES, AVGVSTISSIMO, VICTORIOSSMO, SERENISSIMOQVE PRINCIPI,ORTHODOXÆ RELIGIONI ADDICTISSIMO, ORBIS CHIRISTIANI COLVMINI, MINISTRORVM ECCLESIÆ ALVMNO, FLORENITISSMA PIETATE, PER POLITIS MORIBVS,SVAVI ELOQVIO,ADMIRABILIS INGENII FOELICITATE, PRVDENTIA, SINCERITATE,CANDORE, PACE,BELLO,REGIA LIBERALIATE, PRÆCLARA SOBOLE, HEROVM ILLVSTRISSIMO,COLLECTISSIMO ANIMO,VT SEMPER FVIT, COELESTIBVS ET DIVINIS, SVB FINEM PROVECTÆ ET VENERANDÆ ÆTATIS,FATO,NON SINE REGVM, PROCE RVM QVE TOTIVS EVROPÆ INGENTI LVCTV 1608. 

PRDIE ID. 

MAIJ SVCCISO,AT VTI CREDIBILE EST, PIJS EIVS MANIBVS TOT MERITORVM TROPHÆIS CANDIDATIS, IN COELO GLORIA IMMARCESSIBLI LAVREATIS. 

F.I.H.F.P.