AV LECTEVR. 

P VIS que ma conuerſation eſt publique, & que mon nom ne ſe peut cacher;

 ie ſuis bien aiſe de faire publier ſes eſcrits, qui ſe trouueront aſſez conformes à ma vie, & tres-eſloignez du bruit qu’on a faict courir de moy:

 Ie ſçay bien que dans I'aueugle confuſion d’vne reputation ignorante, on a parlé de moy comme d’vn homme à perir pour exemple, ſans que iamais l’Egliſe, ny le Palais, ayent reprins, ny mon diſcours, ny mes actions. 

Et depuis qu’il me ſouuient d’auoir veſcu parmy les homdu vice:

 l’eloquence na plus de grace qu’à perſuader la liberté, & les mauuaiſes mœurs:

 la pointe & la facilité de l’eſprit ne paroiſt plus qu’à meſdire;

 habile, c’eſt bien trahir:

 la raiſon eſt incognuë, la Religion encores plus:

 le Roy ne void que des reuoltes:

 Dieu n’entend que des impietéz, tant le ſiecle eſt maudit du Ciel & de la terre:

 les gens de lettres ne ſçauent rien:

 la pluſpart des Iuges ſont criminels, paſſer pour honneſte homme, c’eſt ne l’eſtre point. 

Dans ce rebours de toutes choſes, i’ay de l’obligation à mes infamies, qui au vray ſens ſe doiuent expliquer des faueurs de la renomme. 

Sur ceſte foy ie ne changeray, ny mon nom, ny mes penſees;

 & veux ſortir ſans maſque deuant les plus cenſeurs des écoles les plus Chreſtiennes. 

Ie ne ſçache, ny Latin, ny Francois, ny Vers, ny Proſe, qui redoute la preſſe, ny la lecture des plus delicats. 

Ie parle pour la conſcience, car du ſtile & de l’imagination, ie ne ſuis, ny fort, ny preſomptueux:

 & ceſte publication eſt pluſtoſt de l’humilité de mon ame, que de la vanité de mon eſprit. 

SVR LE TRAICTÉ DE I’Immortalité de l’ame de Monſieur Theophile de Viau. 

E Sprit, qui cherchez curieux Comment ſe meuuent tous les Cieux, 

Et qui meſurez les Planettes:

 Hommes debiles de pouuoir, Qui dans le ſoin de tout ſçauoir Encore ignorez qui vous eſtes. 

Ne portez plus vos yeux ſi haut, Conſiderez en leur défaut Vos curioſitez extremes, Quittez le ſoin que vous prenez, 

Et dans ce diſcours apprenez, A vous bien cognoiſtre vous-meſmes. 

S'eſt en vain que vous recherchez Les ſecrets qui vous ſont cachez:

 Si par cét air meſlé de flame, 

Et par ces eternels reſſorts, Qui ſont mouuoir tout vostre corps, Vous ne recognoiſſez voſtre ame. 

C’eſt par elle que nous viuons, C’eſt par elle que nous ſçauons Nostre bien & noſtre dommage:

 C’eſt elle qui dans ce bas lieu S’oſe dire ſemblable à Dieu, Comme eftant ſa viuante image. 

Bien qu’elle ſoit ſans liberté Dans ce pauure corps agité Qu'elle ſouſient, & qui la porte, Elle ayme ſi fort ſa priſon, Qu'elle défend à ſa raiſon De iamais en ouurir la porte. 

C’eſt ce que vous en pouuez voir:

 Mais ſi vous deſirez ſçauoir, Comme hors de ſon domicile Elle vit eternellement A la gloire, ou dans le tourment, Apprenez le de THEOPHILE. 

Ce diſcours qu’il en a tracé, Si docte, & ſi bien agencé, Montre qu’il ſçait bien ſon eſſence, Sa gloire, & ſon eternité, 

Et cét adueu de verité Fait enrager la mediſance. 

A MONSIEVR THEOPHILE DE VIAV. 

E Sprits du feu, ſçauans Genies, Qui charmez de vos harmonies Tout ce qui vous peut écouter, 

Et qui pouuez faire reſoudre L’ire meſme de Iupiter A n’vſer iamais de la foudre. 

Poëtes qui nous enchantez par les doux airs que vous chantez Quand Amour en fait les paroles, Qui ne viuez que de plaiſirs, 

Et n’adorez que les Idoles. 

De vos agreables deſirs. 

Vous qui d’vne façon hardie Faites marcher la tragedie En ſa ponpeuſe grauité, 

Et qui d’vn los tout magnifique Conſacrez à l’eternité La grandeur d’vn acte heroïque. 

Peintres dont les pinceaux parlans Auecques des traicts excellens Tirent choſes inuiſibles, Le bruict, les penſers, les accords, Les vents courroucez, ou paiſibles, 

Et l’Ame au trauers de ſon corps. 

Vous qui dedans la ſolitude D’vn bois, d’vn antre, ou d’vn eſtude, Imaginez vos beaux eſcrits, Lors que la ſaincte Poëſie Vous anime, & vous rend épris De ſa plus douce freneſie. 

Venez rendre hommage en ce lieu A cét eſprit que voſtre Dieu Recognoit meſme pour ſon maiſtre:

 Ployez tous icy les genoux, Vous deuez bien le recognoiſtre, Puis qu'vn Dieu l’a ſaict deuant vous. 

Tirez à ce coup des merueilles De vos laborieuſes veilles, Pour honorer d’vn iuſte los Ce grand, & ce diuin Oracle, Où vont les plus hautes penſees, Demander audiance aux Dieux Pour en eſtre recompenſees. 

Que le Ciel ne m’a-t’il doüé D’vn eſprit qui fut aduoüé Du iugement le plus ſeuere, I’ecrirois les perfections De vostre Autheur que ie reuere, Sans me ſeruir de fictions. 

Muſe, aurois-tu bien le courage D’entreprendre vn ſi grand ouurage?

 Sonde ta force, éprouue toy, Où l’on diroit voyant mon ſtile, Que pour faire parler de moy, Ie parlerois de THEOPHILE. 

Arrestons nous doncques icy, 

Et ne ſoyons plus en ſoucy Comme i’accorderay ma Lire, Puis qu'à ce coup ſans en parler, Ie diray ce qu’on ne peut dire, 

Et que l’on ne doit pas celer. 

A MONSIEVR THEOPHILE DE VIAV. 

T Oy qui te ſens louër, qui reçois de la vie Ceſte ſeule faueur, qui vient apres la mort, THEOPHILE, iouy librement de ce ſort, Qui te met au deſſus du pair & de l’enuie. 

Quand ton ame ſera de la Parque rauie, Dés qu'elle aura franchy ce naturel effort, Vn ſoucy plus diuin la ſaiſira d’abord, 

Et ta ioye en ſera pleinement aſſouuie. 

Tu foleras aux pieds les feux & les deſtins, Tous les Dieux à l’envy te feront des feſtins:

 Mais ſi la ſoif te prẽd, ſi ta bouche s’allume, Quel breuage aſſez doux fera rire tes yeux, Puis qu'estant icy bas, tu fais boire à ta plume Ce qui ſe boit au Ciel de plus delicieux?

 A MONSIEVR THEOPHILE DE VIAV, Sur ſa Paraphraſe de la mort de Socrate, ou de l'Immortalité de l'Ame. 

ODE. 

T OY qui leuant le cœur aux Cieux, Iadis remercias les Dieux, D’estre HOMME, d'eſtre GREC, & SAGE:

 PLATON, grand Demon de ſçauoir, Si ton ombre peut conceuoir L’honneur qu’on te faict en noſtre âge, Il t'apprend que c’eſt ton deuoir De rendre aux Dieux vn autre hommage. 

Les neiges meſmes ſe fondoient, Lors que tu formois ta complainte:

 Aux premiers accens de ta voix, L'horreur des autres & des bois Fut de compaſſion atteinte:

 

Et touſiours depuis ceſte fois La douceur y demeure empreinte. 

Quelle cruauté ne gemit, Quelle constance ne fremit, Quand tu décris ce lieu funeſte?

 Mais auec ces belles couleurs, Voyant éclatter tes douleurs, Pardonne moy ſi ie proteſte, Qu' ainſi t’obligeant aux mal-heurs, Encore tu leurs dois de reſte. 

En fin laiſſant ces apres monts 

Et ces rochers, de qui les fronts Seruent de buttes aux tonnerres. 

Laiſſant les ſangliers, & les loups, 

Et les corbeaux, & les hiboux, Hôtes de ces ſteriles terres. 

Part .j. 

Tes Muſes ſous vn Ciel plus doux, Se vindrent longer à BOVSSERES. 

Là ſe voit vn petit château, Ioignant le pied d'vn grand côtau, Où Baccus ſeant en ſon throne, Haut eſleué ſur vn arceau, Eſtend ſes bras au bord de l’eau, Le long des riues de Garone;

 Qui glorieux de ſon berceau, Mépriſa la Seine & le Roſne. 

Là THEOPHILE auec plaiſir Nous conſiderions à loiſir La force & le poids des myſteres, Que ces vieux ſages ont tracez:

 Puis nos eſprit s’eſtans laſſez A reuaſſer ſur ces bons Peres:

 Nous noyons nos ennuis paſſez Dedans le nectar de BOVSSERES. 

Ie ne ſçay ſi noſtre Appollon M'inſpiroit dedans ce valon:

 Ou bien ce Dieu, qui nous anime Par la force de ſa liqueur:

 Malgré l'hyuer, & ſa rigueur, Ma plume enfantoit de la rime, Sentant la force, & la vigueur De quelque veine bien ſublime. 

Non, ce n’eſt rien que pur abus, Tout ce qu’on dit de ce Phœbus, C'eſtoit l'effect de ta preſence:

 La vertu qu’on ne peut nommer, Ce feu, qui te fait renommer. 

LE GRAND POETE DE LA FRANCE, Eſt aſſez fort pour m'enflammer Du moindre rayon qu'il élance. 

Quand CLORIS tenoit ta raiſon Aux delices de ſa priſon, 

Et quand tu chantois ſes trophees, L’extreme douceur de ta voix Rempliſſant tout ce petit bois, Fit dire aux Faunes & aux Fees, Que tu ſurpaſſois mille fois Les Amphions & les Orphees. 

Ces lieux aux ſiecles à venir Conſerueront le ſouuenir De ſes beautez & ton martyre. 

Iamais ſes riuages fleuris Dans les ſaules qu’ils ont nourris P'orront murmurer le Zephire, Que le beaut nom de ta Cloris Qu’ils t’ont veu ſi ſouuent eſcrire. 

Ta veine ainſi ſan;

 faire éfort, Peut forcer les loix de la mort, Faiſant qu'vne beauté mortelle Puiſſe immortellement florir;

 

Et tout en ſemble ſans tarir, Dedans l’inuention nouuelle D’vn liure qui ne peut mourir, Nous ſaire voir l’ame immortelle. 

Ceux qui n'oſent calomnier, Pourront-ils deſormais nier, Que malagé leur malice noire Tu ayes par tout l’vniuers, Immortalizé dans tes vers Ton innocence, auec ta gloire:

 

Et fait mourir de ces peruers L’honneur auecques la memoire?

 Grand eſprit que tes vers ſacrez Soyent deſormais à Dieu ſacrez, Dans la douceur d’vn graue ſtile, Dy ſes miracles inoüir:

 Ne tient ces talens enfoüis;

 Le monde attend que THEOPHILE, A chanter l'honneur de LOVYS, Doit rauir lhonneur à VIRGILE. 

Cet argument qu’on peut traitter, 

Et ſans mentir, & ſans flatter Eſt digne d’exercer tes veilles:

 Ie ſçay bien que pour le loüer Ta langue ſe peut denoüer Auec des graces nompareilles:

 Toutesfois il faut auoüer Que c'eſt trop peu pour ſes merueilles. 

Sa muſe ayant ia ſurmonté Ce que les Francois ont chanté, 

Et rendu leurs bouches muëttes;

 Fait voir au monde à ceste fois Que du deſtin les iuſtes loix Ayent pour des raiſons ſecrettes Gardé pour le plus grand des Roys Le premier Prince des Poëtes. 

TRAICTÉ DE L’IMMORTALITE' DE L'AME, OV LA MORT DE Socrate, par Theophile. 

PHÆDON. 

M Oy dans la Cité d Athenes Viſitay Socrate en priſon, 

Et qui vis comme le poiſon Acheua ſes dernieres peines;

 Ie t’adiure par le diſcours Dont il voulut finir ſes iours, De le voir peint dans mon ouurage, Où i'ay faict auſſi peu d'effort Qu’en fit ce genereux courage Dans les atteintes de ſa mort. 

Quelques Dieux, comme par enuie, Le voyant ſi bien raiſonner, Apres l'auoir faict condamner Alongerent vn peu ſa vie, Affin que la mort euſt loiſir Auparauant que le ſaiſir De ſe peindre plus effroyable, 

Et ſans ceſſe luy diſcourir De ſon Arreſt impitoyable, Pour le faire long temps mourir. 

Vne aduenture inopinée Tentant ſa reſolution, Auant ſe taire il nous fit prendre enuie De l’aller ſuiure au ſortir de la vie. 

Tout au meſme inſtant qu’on luy eut oſté les fers, il porta les mains ſur les meurtriſſeures qui Iuy demangeoient, & gouſtant ſans eſtre diuerty la douceur de ce ſoulagement. 

Voyez (dit-il) comme au plus grand malheur La volupré ſuit de prés la douleur, I'ay ce ſoulas à cauſe de la chaiſne, 

Et ce plaiſir à cauſe de ma peine. 

Que c’eſt vne choſe merueilleuſe, diſoit-il, que ce ſentiment que les hommes appellent plaiſir, & qu’il a vn eſtrãge rapport à la douleur qui sẽble eſtre ſon cõtraire:

 car ils ne peuuẽt eſtre enſemble, & ſi nous ne ſçaurions gouſter de l’vn sãs participer à l’autre, & s’entretouchẽt tous deux, comme s’ils tenoient à quelque bout. Æſope sãs doute, s’il euſt iamais reſvé là deſſus, euſt faict quelque fable de cette meditation. 

Que Dieu voulant accorder deux choſes ſi ennemies, & n’en faire qu’vne comme il ne le peut du tout, au moins les auroit il fait ioindre par leurs extremitez, ſi bien que l'vn ſe trouuaſt touſiours à la ſuitte de l’autre, ce qui me vient d’arriuer tout maintenant:

 car les chaiſnes qui me faiſoient mal aux pieds, n’ont pas eſté ſi toſt laſchées, que i’en ay en de la ioye, & de l’allegement. 

Là deſſus vn de ſes amis nommé Cebes, l'interrompit pour ſçauoir de luy, à quel ſujet il s’eſtoit amusé à faire des vers en la priſon:

 car il y en auoit faict depuis peu, ce qui ne luy eſtoit arriué iamais auparauant. 

Cebes l’interrogeoit de cela, & pour ſa curioſité, & pour celle de quelques autres, mais notamment d’vn certain Euenus Poëte, qui l’auoit