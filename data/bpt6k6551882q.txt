AV LECTEVR.

C E n’a iamais eſté mon intention de faire imprimer cecy:

car il n’a couru & ne court encore que trop de telles fadaiſes.

Que ce ne l'ait point eſté, le long temps qu’il y a que la pluſpart en eſt oubliee au fonds d’vn coffre, le peut aſſez faire enſer, y ayant quarante & quatre ans & plus que ces leïpogrammes & la plus-part du reſte ont eſté batis. 

Et quelques-vns ſans reproche en teſmoigneroient, ſi le fait eſtoit d'importance.

La raiſon donc en eſt, que me trouuant il y a quelque temps chez deffunct monſieur Eſtienne auec quatre ou cinq de mes amis, comme on fut tombé ſur le propos des vers françois, il dit en auoir d’vne ſorte qu’on n'auoit point encore veüe, & les vouloit donner au ſieur Iannon pour les imprimer, & luy eſtant demandé quelle, il dit que c’eſtoient vers leïpogrammes.

Ie dy lors, qu’il y auoit long temps que ie m’eſtois adonné à ceſte ſorte de vers, & que i'auoy creu que perſonne me l’euſt eſſayee que moy, & ſur le chãp luy en recitay quelques-vns:

puis le priant de me monſtrer ceux qu’il auoit, ie trouuay que c’eſtoiẽt les miens meſmes qu’il diſoit auoir eus d’vn que ie ne nommeray pas, pource qu’il eſt mort, auquel il me ſouuint les auoir preſtez il y auoit fort long temps. 

Et combien que te priaſſe ledict ſieur Eſtienne de ne les publier point, pour le peu de faict que c'estoit, il y perſiſta plus pour Ia nouueauté, que pour autre raiſon que il euſt (à ce que ie croy) de le faire.

Ie le preſſay donc de ſuperceder tant que ie les euſſe reueus, auec promeſſe de les luy bailler pour en faire à ſa volonté.

Ce que i’euſſe fait incontinent apres, ſans ſon decés.

Depuis, m’ayant ledict ſieur Iannon ſollicité de ma promeſſe, ie m’y laiſſe emporter, les hazardant à la mer des humeurs d’vn chacun.

Mais pource que le liure euſt eſté trop petit, pour le groſſir, me ſeruant de la meſme raiſon de la nouueauté, i'y ay adiouſté quelques ſeſtines, tirees par cy par là d'vn plus gros ouurage, dõt la ſtructure n’eſt gueres moins difficile que celle des leïpogrammes.

Te priant de ne me blaſmer pour le ſuiet qui eſt de follies d'amour, qui lors qu’elles furent compoſees eſtoit excuſable, ſi excuſey eſchet:

car c’eſt ſeulement pour la rareté du poëme, peu ſe trouuans qui l’ayent encore tenté en noſtre langue.

Puis me voyãt ſi auant en mes nouueautez, pour la troiſieſme i'y ay encore couſu la nouuelle façon des vers meſurés, LEIPOGRAMMES à monſieur de Lomenie Secretaire d’Eſtat.

I E vous donne ce labeur, fils ſans fruict de mon oyſiueté inutile.

Ce ſont vers leïpogrammes, ainſi dicts pource qu’en chaque ſonnet vne lettre eſt delaiſſee. 

Et bien qu’en tous il y ait vne difficulté fort raboteuſe, toutesfois en celuy de l’e elle eſt du tout pierreuſe & preſque inacceſſible, pour la miſere & peine qu’il y a de la ioindre & ſurmonter.

Dites donc, ô embaraſſement!

ô ſueur!

car certes ie conLEIPOGRAMMES.

Premier Alphabeth.

VEILLE D'VNE NVICT.

A E Sprits qui voletez ſur le bruict que bourdonne Le fleuue recourbé qui de ſon viste cours Leche preſque le tour de ceſte ville, où l’ours Qui fut premier trouué le redouté nom donne:

Si deuot quelquesfois voſtre troupe mignonne I’honore de mes vers. 

Et ſur les legers tours Que le ſoir vous tournez, de mes diuers diſcours Le ſon triſté enroüé pour contrebruict i'entonne:

Priez pour moy le Dieu qui ſe ſied de coſté Sur le moite ſurion de ce fleuue irrité, Qu’il ceße vn peu le bruict qui trouble mes oreilles, Ores que ie vous veux eſtrener de ces vers, Puis eſcoute benin mille diſcours diuers Que ie force ſortir d'vne nuict de mes veilles.

B Q Vi voudroit reſiſter à la puiſſance tienne Doux enfãt de la nuit, il luy faudroit aux dieux S'eſgaler tout à fait, eſcheler leurs hauts cieux, 

Et de leur doux Nectar humer la coupe pleine:

Mais garde le tonnerre au fils de Dindymene Garde le traittement qu’eurent les factieux Qui m’ont ſur mont monté, (forfaict audacieux) Rougirent de leur ſang la motte Pelienne Mieux vaut donc faire ioug, & ne point reſister, Sommeil, à ton effort, de peur de t’irriter, 

Et n’en remporter rien que repentir & peine:

Mais, Sommeil, ie te pry' ne te courrouce point, 

Et diſpenſe mes yeux en ce ſeul petit poinct, Car ma douce fureur ceſte nuict me demeine.

C L 'Eſpouuantable plant des pointes de Memphis, Le tortueux entour de la priſon ſerree Du fils de Paſiphaë', 

Et la tour enferree Que pour ta Danaë rude pere tu fis.

L’or, l'azur, & l'email des aiſlerons du ſils, De la fille à la mer:



Et la plaine azuree Qui prit iadis ſon nom de la lourde viree Qne ſentit le voleur, Phæbus, que tu deffis.

Les Titans guerroyans deſſous la troupe haute, 

Et le Saturnien qui de foudres n'a faute Sur leurs teſtes dardant ſon ſoulfre garde-Dieux:

Le fugitif de Troye, 

Et depuis, le bon homme Qui la louue ſeura des batiſſeurs de Rome, I'ay veu au peu de temps que i'ay fermé les yeux.

D S Onge-creux Palinur' quant ceſſe forte enuie T’accabloit ſommeilant, il falloit à l'eſcart Laiſſant ton gouuernail te retirer à part, 

Et là ronfler ton ſoul en aſſeurant ta vie:



Et viuant tu aurois auec ta compagnie Trouué les marcaßins ſous le cheſnu ſueillart, Quant meſme il euſt fallu ſur le Latin rempart Que l’ame t'euſt eſté par l’ennemy rauie.

L’honneur t’en fuſt reſté:

Puis on euſt eu le ſoin A te faire inhumer, ſi les armes au poing Les Troyens t’euſſent veu pourſuiure la victoire, Non, cõme vn gros taureau, tomber la teſte en bas:

Va, ie ne te plain point.

Ne te falloit-il pas Eſchapper eu veillant la mort toute notoire?

E Il n’y a pas vne Apoſtrophe pour ſauuer l’e.

P Our rauir la toiſon quand Iaſon courut tant, Il y paruint pour vray, l’arrachant hors du fort Aux dragons flamboyãs:

mais non par ſon bras fort, Non par ſon bac fatal à Cholios loing flottant.

Car ſans ton fort pouuoir qui luy fut aßistant O doux fil à la nuict, par vn ſubtil confort, Son cas alloit fort mal:

Il y fuſt pluſtost mort, Tant grand, tant bon fuſt-il, tant hardy combatant.

Mais tu luy fus amy, quand ton appaſt charmoit Son dragon, qui ſans fin ſon tiſon allumoit.

Il ioüit donc par toy du prix ainſi conquis :

Donc à toy qui luy fis vn tant amy ſupport, Vn tour tant à propos, vn tant diuin confort, Soit vn los immortel à tout iamais acquis.

F I viſte par la plaine à l'heritier de Rhee S La ſapin tabourdé d’vn Oüeſt inconſtant Ne galope leger:



Et le traict loin-portant Ne coupe ſi ſoudain la campagne aëree:

Si toſt ſes traits grondans de ſa voute ætheree Le mary de Iuno ne va point eſclatant:



Et l’aigle rauiſſeur, ſi toſt ne va battant De ſon ventre poußé, la colombe eſgaree:

Que l’importun Sommeil m'a dardé le rainceau Qu’il trempe dans le creux de l’oublieux ruiſſeau, 

Et m’a contraint baiſſer deſſous ſon coup la teſte.

Pardonne moy, Sommeil, Roy de toute la nuict Sinon aux ſoucieux, car pour ton ſeul deduict Ceſt eſtrange diſcours à ton honneur s’appreſte.

G I E te veux entonner d’vne ſaçon nouuelle Mon doux Bourdõ de nuict, dous tyrã de mõ cœur:

Ie te veux ceſte nuict rendre braue vainqueur Du charme enſorceleur d’vne libre ceruelle.

Sa force vienne auant qu’elle eſpanche cruelle Cent pauots ſur me yeux, ny leur morne liqueur, Ny ſes pipeurs efforts ne te vaincront, moqueur, De ſon pouuoir charmeur d’vne foible femelle.

Paſſons donc ceſte nuict, Bourdon, ioyeuſement.

Paſſons-la ſans dormir, & veillons brauement, Vainquons de ces pauots la puiſſance endormeuſe Mais, Bourdon mon amy, ſeulement ceſte nuict, Car d'aller plus auant outre que cela nuit, On en remporte en fin repentance faſcheuſe, H M lgnards, doux, gracieux, courtois, auantureux, Eſprits de la nuict ſombre, ô demons, ſi ma ioye Deſpend toute de vous, & ſi ie vous deſploye Mes vers, mon paſſetemps, mon bien plus doucereux, Eſprits mon doux plaiſir, mon esbat amoureux, Si pour vous ie me plais à ceſte nuict tant coye, N’engardez qu’à mon gré curieux ie ne voye Le rond de voſtre bal dont ie ſuis deſireux:

Quelque verue peut eſtre eſclatant de la note Que fredonne en ces prez la bande qui balote Me fera mille vers nou oüis entonner:

Car encor que ie ſoy' trop bas pour telle gloire, Eſtant enflé de vous, i'oſeray me donner Vn espoir nourrißier d’vne longue memoire.

I O Somme trop faſcheux, tãt long temps combatu, Te campant à l’entour de mon frõt, de ma teſte, Ton charme enſorcelleur à m’attaquer s'appreſte:

Va t’en.

A quel propos tant outrageux m’es tu?

Venez toſt mes demons, monſtrez voſtre vertu, Courez à mon ſecours, que voſtre force preſte Rompe l'endormeur coup de la morne tempeſte Dont ce fort combatant me veut rendre abatu.

Ne vous empareſſez, courez à ce forceur, Arrachez de ſes bras ſon baston terraſſeur, Baſton à mon cerueau trop dommageable peſte:

Autrement tous ces vers vouëz à voſtre nom S’en vont en grand hazard de perdre le beau reſte Que vous leur promettez d'vn eternel renom.

K A Moureux papillon de ta fatale flamme Qui deça, qui dela voltiges mille tours A l’entour du luiſant de tes ſolles amours, Peu ſage batiſſant de ton tombeau la lame:

si quelque ſoing te tient de la tendrelette ame Va toſt, fuy t’en d’icy:

de ton importun cours Par trop inſortuné n’entreromps les diſcours De la douce fureur qui ceſte nuict m’emflamme.

Quoy, tu n’en fais donc rien?

ô mortelle amitié!

Pauuret, n'auras-tu point de toy meſme pitié?

Chetif te voila mort tu as beu ta folie, He!

que i’en ay regret.

Ainſi fait peu de cas Le ſoldat eſuenté de ſa chetiſue vie Tournant tant le rempart qu’il trouue le trespas.

L P Rez verdis de gaſons, vous que va ſendant Aare Au cours precipité, prez qui enceinturez D’vn honneur bigarré ces antres retirez Où mainte Hamadriade et maint Faune s’eſgare:

Orrez vous point ma voix en ces nouueautez rare, Voix dont i’ay vus esprits fantaſtics honorez?

Vous ſeray-ie ennuyeux, vous que i’ay deſirez Ornemens & ſuiets dont mes chanſons ie pare?

Or prez verdement beaux, ſi hardy i’ay conduict Deſſus voſtre toiſon au ſombre d’vne nuict Vne troupe ſeante au ſommet de Permeſſe, Endurez ie vous pry' que par ce nouueau ſon, (Car meſme vos eſprits en ont de moy promeſſe) I’entonne deſſus vous ma fantaſque chanſon.

M S Ous ce large peuplier par trois fois trois ie tourne, I'y baſty vn autel de trois fois trois gazons, I'y apporte du feu de trois ſois trois tiſons, 

Et trois fois trois grillons pour y bruſler i’adiourne:

Par trois fois trois encor y verſer ie retourne Trois fois trois pots de laict, trois fois trois poils griſons Ie croiſe tout autour, trois fois trois oraiſons Par trois fois trois encor barboter i’y contourne.

C’eſt pour vous bas esprits de ces antres boſſus, C’eſt pour vous Satyreaux des coſtaux de là ſus, C’eſt pour voſtre troupeau Dryades foreſtieres, C’eſt pour vous dieux des eaux aux reluisãs talons, C’eſt pour vous dieux des bois :

ceſt autel, ces grillons, Ces pots blanchis de laict, ces poils et ces prieres.

N F Atigué du trauail que i'auoy' de mes veilles Ie m’eſtoy' reſolu quoy qu’il deuſt m’arriuer De laiſſer à mes yeux le ſommeil eſprouuer, Pource que ſa douceur a fort peu de pareilles:

Mais voicy tout à coup, (gracieuſes merueilles) Dryades & Satyrs pres de moy s’eſleuer, 

Et de leur bruict meſlé du ſommeil me priuer Qui ſorcier m’auoit pris les yeux & les oreilles.

A l'heure ie rougy.

Mais pour reparer mienx La faute qui m'auoit faict abaißer les yeux Ie me mis au millieu de leurs gayes caroles.

Flore me prit le doigt, l’yuoire ie ſaiſy Qui m'auoit pour eſclaue & ſeruiteur choiſi, 

Et ie leuay les pieds à leur balades folles.

O Vt, aide gracieux à ma plume peſante L Quand le dieu Lethien vient aſſaillir mes yeux, Lut le ſainct esbat mien, le plaiſir gracieux Quand le fils de la nuict mes paupieres enchante :

Tairay-ie à mes eſcrits le ieu ſacré qu’enfante Afin de m’eſueiller ce nerf tien precieux?

Ingrat me diras tu du chant delicieux.

Chãt mignard, chãt plaiſant qui mes peines eſuente?

Atten, à mes eſcrits tes chants ie mariray, Aux âges mes eſcrits:

Ainſi ie publieray Eternels mes eſcrits, & tes chants perdurables.

Si que tant que ſera la terre dans la mer, 

Et dedans l'air la mer, & dedans les cieux l’air, Tes chants et mes eſcrits ie rendray admirables.

P Ier Somme, qui mes ſens eſtourdis de l'ombrage F Dont tu vas ennublant mes yeux tant haraſſez, Faſcheux, que ie te hay.

Ne t’eſt-ce donc aſſez De ce que ie t’ay faict en mes vers tout hommage?

Voire:

le grand honneur, la gloire, l’aduantage Dont tu te vanteras ſur des membres laſſez, Membres des chaſtes ſœurs forcez & tracaſſez, 

Et guidez ceſſe nuict d’vne fantaſque rage.

Elles me font l’honneur de m’aimer, me cherir, Elles daignent venir m’entendre diſcourir, Ne craignans d'vn ſorcier la charmeuſe cholere.

Elles me font dicter ces ſuiets hazardeux, Admirent le nouueau que ie delaiſſe en eux, Toy, Somme tu ſeras de ma gloire aduersaire!

Q Our vous mes Satyreaux en la peine ie ſuis P Où voꝰ me pouués voir:

& pour vous NympheletAux beaus yeux, aus beaus dois, aux treſſes blõdeletes, Ie n’apprehende point d'endurer ces ennuis:

Pour vous dieux fonteniers aux rafaichißãs muis, Pour vous ſources encor aux eaux argentelettes, Pour vous prez eſmaillez de mille violettes, 

Et pour vous belles fleurs ie paſſe ainſi ces nuicts.

C’eſt pour tant ſeulement auec vous deuiſer Au frais de ceſte nuict, c’eſt pour vous courtiſer, C’eſt pour de mon pouuoir fouler vos riues nettes, C’eſt pour ſans nul danger me lauer en vos eaux, Pour vaguer deſſus vous, pour m’orner:

Satyreaux, Nymphes, dieux fonteniers. ſources, prez & fleurettes.

R Ans fin les vents eſmeus n’agitent pas l'eſchine S De l’ocean moiteux:

& du haut tempeſtant N’eſt l’indignation dans les monts eſclatant Sans fin ſes coups, ſes feux, ſa vengeance diuine:

Il n'eſt pas dit außi que celle qui domine Deſſus tes paßions, en fin n’aille abatant Ceſte folle hauteſſe & ce deſdain, qui tant Ta face diminue & ta lieſſe mine.

Attendant quoy, Amy, vien t'en iuſques icy, Vien auec mes demons, & chaſſe rout ſouci:

Au moins tien bonne mine, & ne fay plus l’eſclaue.

Maint gay demon t’attend fantaſtic & ioyeux, 

Et mainte belle Nymphe en chemiſe ſe laue, Aſin qu'elle te noye eu l'appaſt de ſes yeux.

LEIPOGRAMMES.

Second Alphabeth.

VOYAGE.

A D Ieu des chemins Cyllenien Mercure Qui tout le iour ſur le ciel ſers les Dieux, 

Et toute nuict touches és triſtes lieux Les froids eſprits deſpoüilles de mort dure, Pren, ie te pry, de ces vers quelque cure Que tout le temps que ſous les courbez cieux Ie pren chemin, que i’erre ſoucieux, Ie te depeins de diuerſe figure.

Les eſprits n’ont meſpriſé mon veiller, 

Et d’vne nuict ne m'ont veu ſommeiller:

Pour Neptune eſt mon onde defignee;

Or doit de toy, ſi tu luy es benin, Bon conducteur de telle deſtinee, Prendre ſon heur mon entrepris chemin.

B Aſtres naurez, Paſtorelles bleſſees, P Ie veux marcher, car le iour eſt venu:

Sus, deuant moy iettez menu menu, Fleurs, roſes, lys, lauandes & penſees.

Force chanſons:

Que vos voix ſoient hauſſees Sur mon chemin, & me ſoit maintenu Ce train gaillard, iuſques au ſoir chenu, 

Et du Soleil les carieres laſſees, Lors taiſez-vous, car il faut repoſer.

Mais qui ſeroit ſi hardy que d'oſer S’armer veillant contre le morne ſomme?

Il me ſouuient du contraſt qu’vne nuict I'eu contre luy voulant veiller, & comme Le lendemain mon œil s'en repentit C Vi va laſſer trop ſuperſtitieux Q Ses pieds poudreux d'vn long pelerinage, Qui se hazarde au danger d'vn voyage Pour des threſors qui ne valent pas mieux:

Qui grand vanteur viſitera maints lieux Pour s'en brauer & valoir dauantage;

Qui plein de ſang, & de guerre, & d'outrage Au loin ira tout remplir de ſes feux:

Or quant à moy, la ſuperſtition, Le gain, la gloire, & moins l'ambition De ſuyure Mars, ne m'induit, ne me meine.

Tant ſeulemeut le deſir, qui iadis Fit voyager Homere & tous les fils Du Delien, auiourd'huy me promeine 1 Ier au ſoir ſous leur vilaine bouë H Ne firent rien les paiſans Lyciens Que me faſcher, plus importuns que chiens, En mon ſommeil par leur bourbeuſe mouë:

Prophetes ſeurs pour l’aube qui ſe iouë 

Et claire & nette ez lieux olympiens, Car en ſon ris & poils ambroſiens Sur mon chemin ſeraine elle ſe rouë.

Gente maiſtreſſe au griſaſtre Tithon Amene-moy le pere à Phaëton Autant ſerain que iaunaſtre eſt ta treſſe Ainſi au ſoir retournant en ton lict, Le puiſſes-tu, tant longue ſoit la nuict, Trouurer remis en ſa verte ieuneſſe.

E Ans ton rayon la nuict au loing chaffant, S Ardant Tithon, qui chaud adouciſſoit Son matin frais, ton los qui ſaiſiſſoit Mon luth pançu ſuccomboit impuiſſant:

Car ſon frimas ſur ma main amaſſant Vn froid cuiſant, quand mon doigt ſurpinçoit Son doux boyais, qui ton los prononçoit, Nous fit faillir vn matin tranßiſſant.

Mais tout à coup ton rayon nous a fait Du chaud haſtif iouïr tout à ſouhait, Donnant ma main à ſon plaiſir obmis, Mon doigt au luth confus auparauant, Ma voix au chant qui la va pourſuiuant.

Mon pas au train à mon trauail promis.

F R Oßignolet, qui ſous les pleurs d’Aurore Va degoiſant tes regrets douloureux, Sens-tu touſiours de ton fort rigoureux Le deſplaiſir qui ton ame deuore?

Si tu le ſens, & tu te plainds encore Au ſouuenir de ce tort malheureux, Ie te ſupply, lamentons-nous tous deux Sous ce laurier, qui ce iardin decore.

Tu te plaindras de ton honneur oſté, Ie pleureray ma douce liberté:

Tu blaſmeras l'iniure violente De ton tyran, ie gemiray du tort Que ie reçoy d'vn bel œil qui me tente Si doucement, qu’il me meine à la mort, G D E tant de pleurs ces prez raieuniſſans Ne moüillent point leur verte couuerture, Que de trauaux en ce chemin i’endure Pour deux beaux yeux mes yeux esblouïſſans.

De tant de vents ces tourbillons croiſſans, N'ont point ſoufflé ceſte foreſt obſcure, Que de ſouſpirs pour vne abſence dure, Sont auiourd'huy de mes poulmons iſſans.

Helas!

deceu i’auois quelque eſperance, Penſant, penſant en fuyant ſa preſence, Que ie fuirois quant & quant ſa priſon.

Mais à mon mal i’eſpreuue le contraire, Sentant, tant plus ie ſuy pour m’en diſtraire, Tant plus en moy s'embraſer mon tiſon.

H L E beau pays, qui t’a, muſe m’amie, Donné renom, ores s’en va laiſſé:

Mais pour auoir tant de pays paſſé, Ne ſois pourtant laſſe ny endormie.

Eſcoute vn peu.

Entens-tu bien que crie Ce bergerot dans ce pré tapiſſé?

Ii ſe complainct, ainſi que moy bleſſé, De la rigueur de ſa douce ennemie.

Il eſt tout ſeul, & nul ne luy reſpond Que l’entr'ouuert de ce cauerneux fond, A ſa douleur ce luy ſemble allegeance. 

Et qu’ay-ie mieux?

ſi ay, car i'ay du moins Muſe, ces vers qui me ſeront teſmoins A l’aduenir, de ma perſeuerance.

I C Ourons, courons, ceſte race de verre Me va, me va par trop eſpouuentant:

Paſſons-la toſt, Muſe, car on m’entend Pas vn ſeul mot de leur bruſque tonnerre.

Ces grands carrous me font par trop la guerre, Tout leur esbat eſt d’aualer d’autant:

Les refuſer, c’eſt preſque tout autant Que rauager l’alteré de leur terre.

Sont bonnes gens, bon leur gouuernement, Bon leur eſtat, on ne peut bonnement Que les loüer, leur façon eſt fort bonne:

Braues ſoldats, en la guerre tres-bons:

Sucçans enfans le teton de Bellone;



Et hommes grands, les pots & les flaſcons.

K V Iença berger, ceſte bergere belle Eſt-ce ta ſœur, ou ſi c'eſt autrement?

(Il n’entend pas.) Son gentil inſtrument S’accorde-il auec ta chalumelle?

Mais, par ta foy, te plais-tu auec elle, Elle auec toy?

vien-ça, dy moy comment L'heur t'en uoulut, lors que premierement Elle ſe fit ta compagne fidelle?



Et puis, où ſut-ce?



Et y a-il long temps?



Et du depuis les gentils paſſetemps Des amoureux ont-ils tenté voſtre ame ?

Il n'entend pas.

Va, que tu es heureux.

Pleuſt au deſtin que i'euſſe icy ma dame, Pour acheuer ainſi nos iours tous deux.

L C 'Eſt bien monté.

Ceſte ſente bizerre Nous menera, que ie croy, iuſqu’aux Dieux.

Nous pourrions bien par trop audacieux Sur noſtre teſte vne infortune acquerre.

Non, Iupiter, ce n’eſt pour faire guerre A ton Empire & ſiege spatieux, Comme faisoient ce ſots, qui de tes cieux Deſſus leur cheſ tirerent ton tonnerre.

Encore vn peu, bien toſt nous atteindrons Ceſte caßine, & puis nous deſcendrons Continuans noſtre entrepris voyage.

Nous y voicy.

Or pere Iupiter, En deſcendant außi bien qu’au monter, Iette ſur nous ton gratieux visage.